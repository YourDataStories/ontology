# RDF view of Social data related to public projects
Prefix | URL
-----------|-----------------
rdf: | http://www.w3.org/1999/02/22-rdf-syntax-ns#
elod: | http://linkedeconomy.org/ontology#
dcterms: | http://purl.org/dc/terms/
rdfs: | http://www.w3.org/2000/01/rdf-schema#
sioc: | http://rdfs.org/sioc/ns#
soc: | http://linkedeconomy.org/ontology/social#

## Article RDF Representation
```xml
<rdf:Description rdf:about="http://linkedeconomy.org/ontology/social/resource/Article/1079">
    <dcterms:created rdf:datatype="http://www.w3.org/2001/XMLSchema#dateTime">2017-04-24T21:22:34Z</dcterms:created>
    <soc:feed>no-feed</soc:feed>
    <dcterms:title xml:lang="el">Καθαρά κέρδη 16,6 εκατ. ευρώ στο δ' τρίμηνο για τον ΟΤΕ - ypodomes.com</dcterms:title>
    <sioc:id>1079</sioc:id>
    <sioc:content xml:lang="el">E-mail
Στα 16,6 εκατ. ευρώ διαμορφώθηκαν τα καθαρά κέρδη του ΟΤΕ κατά το δ’ τρίμηνο του 2016, έναντι κερδών 36,8 εκατ. ευρώ το 2015. Σε προσαρμοσμένη βάση, τα κέρδη του Ομίλου ανήλθαν σε 80,5 εκατ. ευρώ, αυξημένα κατά 11,4% έναντι του προηγούμενου έτους. Ο κύκλος εργασιών παράλληλα, παρέμεινε σχεδόν σταθερός (-1%)  στα 1,027 δισ. ευρώ, με τα προσαρμοσμένα αποτελέσματα EBITDA να διαμορφώνονται σε 343,7 εκατ. ευρώ.
Την ίδια ώρα, τα κέρδη EBIT περιορίστηκαν κατά 36,5% στα 70,0 εκατ. ευρώ. Εντυπωσιακή αύξηση της τάξης του 19,7% εμφάνισαν τα ταμειακά διαθέσιμα, τα οποία ενισχύθηκαν σε 1,591 δισ. ευρώ. Στο ίδιο πλαίσιο, ο καθαρός δανεισμός συρρικνώθηκε κατά 37,9% στα 533,9 εκατ. ευρώ. Για το σύνολο του 2016, τα καθαρά κέρδη του Ομίλου ανήλθαν σε 140 εκατ. ευρώ, έναντι 151,9 εκατ. ευρώ το 2015, και τα προσαρμοσμένα κέρδη διαμορφώθηκαν σε 230,2 εκατ. ευρώ έναντι 240,5 εκατ. ευρώ. Ο κύκλος εργασιών αυξήθηκε οριακά κατά 0,1% στα 3,908 δισ. ευρώ.
Ο κλάδος της σταθερής τηλεφωνίας στην Ελλάδα, κατέγραψε αύξηση του κύκλου εργασιών κατά 2,1% στα 1,568 δισ. ευρώ για το σύνολο του 2016, ενώ υποχώρησε κατά 2,4% στα 402,4 εκατ. ευρώ για το δ’ τρίμηνο του έτους. Σχολιάζοντας τα οικονομικά αποτελέσματα, ο πρόεδρος και διευθύνων σύμβουλος του Ομίλου ΟΤΕ, Mιχάλης Τσαμάζ, ανέφερε τα εξής: «Με ένα ισχυρό τέταρτο τρίμηνο, πετύχαμε, για πρώτη φορά την τελευταία δεκαετία, την αύξηση των εσόδων μας σε ετήσια βάση. Τα συνολικά έσοδα του έτους ενισχύθηκαν από τις συνεχιζόμενες ισχυρές επιδόσεις μας στην Ελλάδα, όπου οι επενδύσεις μας σε δίκτυα έχουν αρχίσει να αποδίδουν καρπούς. Είναι στρατηγική μας απόφαση να αυξήσουμε σημαντικά το επενδυτικό μας πλάνο για το 2017. Δημιουργούμε τα δίκτυα του μέλλοντος, καλύπτοντας τις ανάγκες νοικοκυριών και επιχειρήσεων στη σύγχρονη ψηφιακή εποχή.»
Τα έσοδα της σταθερής Ελλάδας αυξήθηκαν περισσότερο από 2% στο έτος, χάρη στη συνεχιζόμενη ισχυρή απόδοση των ευρυζωνικών υπηρεσιών, ιδιαίτερα του VDSL, και της COSMΟΤΕ TV, πετυχαίνοντας το καλύτερο περιθώριο EBITDA που είχαμε ποτέ στην σταθερή Ελλάδας. Στην κινητή τηλεφωνία Ελλάδας, με την τάση της πτώσης των εσόδων από υπηρεσίες να βελτιώνεται στο σύνολο του έτους και ένα ισχυρό περιθώριο EBITDA, είμαστε κατάλληλα προετοιμασμένοι για να αντιμετωπίσουμε τις επερχόμενες προκλήσεις. Στην αγορά της Ρουμανίας ο ανταγωνισμός παραμένει έντονος, αλλά αρχίζουμε να βλέπουμε σημάδια σταθεροποίησης.»
Ως αποτέλεσμα, το διοικητικό συμβούλιο του ΟΤΕ ανακοίνωσε την πρόταση για διανομή μερίσματος 0,16 ευρώ/μετοχή, έναντι μερίσματος 0,10 ευρώ το 2015.
Αναλυτικά,
Στο δ’ τρίμηνο του 2016, τα ενοποιημένα έσοδα του Ομίλου OTE μειώθηκαν 1,0% στα 1,027 δισ. και ανήλθαν σε 3,908 δισ. για το 2016. Μετά από εννέα συναπτά έτη συρρίκνωσης, τα ετήσια έσοδα του Ομίλου αυξήθηκαν ελαφρά το 2016. Στην Ελλάδα, τα συνολικά έσοδα του έτους σημείωσαν άνοδο 0,2% στα 2,862 δισ. ευρώ.
Τα συνολικά Λειτουργικά Έξοδα του Ομίλου, εξαιρουμένων των αποσβέσεων, των απομειώσεων και των επιβαρύνσεων που σχετίζονται με Προγράμματα Εθελούσιας Αποχώρησης, κόστη αναδιοργάνωσης και μη επαναλαμβανόμενων νομικών υποθέσεων διαμορφώθηκαν σε 712,8 εκατ. το δ’ τρίμηνο του 2016, παραμένοντας σχεδόν αμετάβλητα σε σχέση με το δ’ τρίμηνο του 2015, καθώς οι ενέργειες ελέγχου του κόστους σε κάθε ελεγχόμενη γραμμή αντιστάθμισαν το υψηλότερο κόστος διασύνδεσης στη Ρουμανία και στην OTE Globe.
Σε επίπεδο χώρας, η προσαρμοσμένη κερδοφορία EBITDA σταθερής και κινητής στην Ελλάδα αυξήθηκε κατά 3,1% το τέταρτο τρίμηνο, με το περιθώριο προσαρμοσμένου EBITDA να διαμορφώνεται σε 39,5% (1,7 μονάδες βάσης υψηλότερα από το τέταρτο τρίμηνο του 2015). Στη Ρουμανία και την Αλβανία, η προσαρμοσμένη κερδοφορία υποχώρησε κατά 13,2% και 69,1% αντίστοιχα.
Τα έξοδα για αποσβέσεις και απομειώσεις ανήλθαν σε 266,2 εκατ. το δ’ τρίμηνο του 2016, αυξημένα κατά 21,2% σε σύγκριση με το Δ’ τρίμηνο του 2015, ως αποτέλεσμα της απομείωσης περιουσιακών στοιχείων της Telekom Romania, της τάξης των 58,5 εκατ. ευρώ. Η φορολογία εισοδήματος του Ομίλου ανήλθε σε 43,7 εκατ., αυξημένη κατά 44,2%, αντικατοπτρίζοντας τις απώλειες που κατέγραψε η Ρουμανία, όπου δεν δίνεται η δυνατότητα να αναγνωριστεί αναβαλλόμενη φορολογική απαίτηση.
Τα προσαρμοσμένα κέρδη (εξαιρουμένων των έκτακτων εξόδων) του Ομίλου μετά τα δικαιώματα μειοψηφίας ανήλθαν σε 80,5 εκατ. ευρώ, αυξημένα κατά 11,4% σε σύγκριση με το δ’ τρίμηνο του 2015. Οι προσαρμοσμένες επενδύσεις σε πάγια περιουσιακά στοιχεία το δ’ τρίμηνο του 2016 ανήλθαν σε 140,5 εκατ., αυξημένες κατά 2,5%, λόγω των υψηλότερων επενδύσεων στις δραστηριότητες σταθερής σε Ελλάδα και Ρουμανία, οι οποίες ανήλθαν σε 62,6 εκατ. και 25,2 εκατ. αντίστοιχα.
Στις δραστηριότητες κινητής τηλεφωνίας, οι συνολικές προσαρμοσμένες επενδύσεις διαμορφώθηκαν σε 45,1 εκατ. (36,0 εκατ. στην Ελλάδα, 6,0 εκατ. στη Ρουμανία και 3,1 εκατ. στην Αλβανία). Το 2016, οι προσαρμοσμένες επενδύσεις σε πάγια περιουσιακά στοιχεία ανήλθαν σε 627,0 εκατ., αυξημένες κατά 10,1%, αντανακλώντας τις σημαντικές επενδύσεις του Ομίλου σε υποδομές και περιεχόμενο τηλεόρασης. Οι προσαρμοσμένες ελεύθερες ταμειακές ροές του Ομίλου διαμορφώθηκαν σε 283,3 εκατ., αυξημένες κατά 11,1%. Το 2016, οι προσαρμοσμένες ελεύθερες ταμειακές ροές του Ομίλου ανήλθαν σε 458,6 εκατ., μειωμένες κατά 9,6% σε σύγκριση με το 2015, κυρίως λόγω των υψηλότερων επενδύσεων σε πάγια περιουσιακά στοιχεία και των αναγκών κεφαλαίου κίνησης.
</sioc:content>
    <sioc:link>http://www.ypodomes.com/index.php/alles-ypodomes/tilepikoinonies-diktya/item/39266-kathara-kerdi-16-6-ekat-evro-sto-d-trimino-gia-ton-ote</sioc:link>
  </rdf:Description>
  ```
